{
  "source_file": "report3.txt",
  "category": "mevzuat",
  "chunk_index": 210,
  "chunk_text": "İnsan Kaynakları departmanlarının bu ihtiyacı ancak; entegre çalışma yapabilen, detaylı, kapsamlı, esnek raporların yapılabildiği, yasal mevzuata uygun, çalışanların katılımcı olarak erişebildiği ve anlık olarak verilerini takip edebildiği, dijital bir insan kaynakları ürünü ve mobil uygulamanın desteği ile mümkündür. 2017 yılı içerisinde, Türkiye’de, insan kaynakları teknolojilerindeki olgunluk seviyesinin, %51 seviyelerinde olduğu görülmüştür . Dünya çapında ise bu seviyeler, %70’lere yaklaşmaktadır. Bu veriler göz önüne alındığında, ülkemizin, insan kaynakları teknolojileri konusunda, ilerlemeye ihtiyacı olduğu görülmektedir. Piyasadaki uçtan uca İK ve zaman yönetimi bütünlüğündeki eksikliği kapatarak, global pazardaki rakiplerinin önüne geçebilir. İnsan kaynakları sürecinin dijitalleşme olgunluğu, bu alanda geliştirilecek analitik projelerinin de olgunluklarını doğrudan etkilemektedir. Çalışanların toplam bir ‘çalışan süreç yolculuğu’ nun tekil bir sistemden yönetilememesi, grup şirketler ve holdinglerde farklı iştiraklerle grif halde yönetilen süreçlerin ilişkilerinin İ.K. sistemleri üzerinde kurulamaması, analitik çalışmalarda kıymetli olan birçok verinin toplanamaması ve bunlar arasındaki ilişkilerin anlamlandırılamaması sonucunu doğurmaktadır.",
  "char_len": 1271,
  "sentence_count": 6
}