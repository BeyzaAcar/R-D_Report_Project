{
  "source_file": "report3.txt",
  "category": "mevzuat",
  "chunk_index": 227,
  "chunk_text": "Gelecek 20 yılda İhtiyaçlar ticaretin yüzde 80’inin elektronik ortamda gerçekleşeceği tahmin edilmektedir. e-satınalma konusunda en tecrübeli ülke olan ABD'de her yıl milyarlarca dolarlık ihale elektronik ortamda gerçekleştirmektedir. Fortune 100 şirketlerinin hemen hepsi şirket içi satınalma operasyonlarında e-satınalma uygulamalarını kullanmaktadır. statista.com adlı araştırma şirketinin yaptığı tahminlere göre, Dünyadaki online satın alma yapan kişi sayısı 2016 yılında 1,66 Milyar iken 2021 yılında 2.14 Milyar kişiye ulaşacaktır. Türkiye’de ise e- satınalma uygulamaları kullanım oranı geldiğimiz noktada çok düşüktür. Ancak şirketler global piyasalarda yer almak ve rekabet gücünü artırabilmek için yaptıkları iyileştirme çalışmaları ışığında her geçen gün şirketlerin e-satın almaya olan ilgisi daha da artmaktadır. 2019 yılı için şirketlerin (özel sektör) sadece endirekt ürün ve hizmetlere yapacakları harcamalar toplamının 35 Milyar Dolar olacağı tahmin edilmektedir. Bu satın alma hacmine hammadde alımlarını da eklediğinizde ortaya çıkan satın alma hacmi çok büyük rakamlara ulaşmaktadır. Şu anda Türkiye’de şirketlerin ihtiyaçları doğrultusunda geliştirilmiş e-satınalma’nın bazı fonksiyonlarını içeren uygulamalara rastlamak mümkündür, ancak diğer sistemlerle entegre çalışabilen komple bir e-satınalma uygulaması halen piyasada ciddi bir açık oluşturmaktadır.",
  "char_len": 1378,
  "sentence_count": 6
}