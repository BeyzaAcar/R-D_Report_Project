{
  "source_file": "report3.txt",
  "category": "mevzuat",
  "chunk_index": 129,
  "chunk_text": "Kararsız kalındığı noktada, kullanıcıdan geri dönüş hızlıca alınabilmelidir. - Bu hızı sağlayabilmek için sürekli girdi çıktı sağlayan hızlı bir teknik altyapı oluşturulacaktır. Sınıflandırma işleminin ara adımlarında ortaya çıkan ve takip edilmesi gereken veriler ilişkisel veri tabanı(Şu anda SQL Server) hızı yeterli olmadığı durumda NoSQL tipteki(MongoDB, AWS Dynamo vb.) veri tabanlarında barındırılacaktır. Aynı şekilde hızın yeterli olmadığı durumlarda analizlerin paralel yapılabilmesi için MapReduce tarzı hızlı işlem imkanı veren teknikler kullanılacaktır. Bunun kararı ve ne seviyede kullanılacağı belli bir aşamaya gelindikten sonra verilecektir. - Yüksek oranda sınıflandırması doğru yapıldığı düşünülen girdiler(ihale adı, malzeme adı gibi) Elastic Search ortamlarına sokularak kullanıcının daha en baştan sınıflandırılmış veri ile girdi yapmasını sağlayacaktır. Bu sayede sistemin gitgide daha az sınıflandırma yapması hedeflenecektir. - Mevcut Pratis.Net web uygulaması büyük ölçüde aynı kalacak, sınıflandırma sorularına yanıt, elasticsearch kullanımı, sınıflandırma motoru ile aralarındaki entegrasyon sağlanacaktır. - Sınıflandırma algoritmaları ihtiyaç halinde açılıp kapanabilen, yatay/dikey büyüyüp küçülebilen işlem gücü ortamlarında çalıştırılacaktır. - Olası proje ekibinin yetkin olduğu alanlar Microsoft teknolojileri olduğu için geliştirme ortamları yine .Net ve C# dili olarak öngörülebilir. Tüm bileşenler Amazon AWS public bulut ortamında çalıştırılması planlanmaktadır. - Proje kaynaklarına yeni teknik ekipmanların ya da akademik çalışmaların sonucunda edinilecek yeni bakış açılarına göre gerekli eğitimlerin aldırılması sağlanacaktır.",
  "char_len": 1669,
  "sentence_count": 6
}