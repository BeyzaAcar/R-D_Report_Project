{
  "source_file": "report3.txt",
  "category": "mevzuat",
  "chunk_index": 232,
  "chunk_text": "Proje satın alma sürecinin ihtiyaçtan başlayarak, sonuçlandırması aşamasına kadar ilgili tüm birimlerin ihtiyaç sahibi, ihtiyaç hakkında karar verecek yönetim birimleri, ihtiyacın uygunluğu hakkında teknik bilgi verecek birimler, satın almayı gerçekleştirecek birimler, tedarikçiler, teslimatı kontrol eden birimler, ödeme yapan birimler ve denetleme yapan birimler tarafından kullanılacak tüm süreçle ilgili verilerin elektronik ortamda izlenmesine olanak tanıyan niteliktedir. Bu özelliklere sahip kurumsal bilgi sistemleriyle entegre çalışacak yurt içinde gerçekleştirilmiş bir bilgi sistemi uygulaması bulunmamaktadır, söz konusu hedeflerle ilgili yurt dışı kaynaklı SAP Ariba, Coupa, Ivalua ve benzeri uygulamalar bulunmaktadır, söz konusu uygulamaların lisans bedelleri pahalı ve uyarlama süreleri oldukça uzundur aynı zamanda lokalizasyon ve Türkçe destek süreçlerinde sıkıntıları bulunmaktadır. E- satınalma ve teklif yönetimi sisteminin bir bütün olarak geliştirilmesi sonrasında satın alma sürecini kolaylaştıran yenilikçi karar destek sistemlerinin de geliştirilmesi hedeflenmiştir. Bu sistemler aşağıda belirtilmiştir. Tedarikçilerin, geçmiş dönem performansları doğrultusunda farklı siparişlere yönelik muhtemel uygunluklarının değerlendirilerek derecelendirilmesi sağlanacaktır. Bu sayede satın alma sürecinde tedarikçi seçiminin daha objektif ve performans odaklı olması sağlanabilecektir.",
  "char_len": 1404,
  "sentence_count": 6
}