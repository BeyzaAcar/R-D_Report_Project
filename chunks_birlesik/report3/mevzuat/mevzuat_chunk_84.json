{
  "source_file": "report3.txt",
  "category": "mevzuat",
  "chunk_index": 84,
  "chunk_text": "Şuanki yapı içerisinde SabancıDX bünyesinden servis edilen e-defter sistemi ERP bağımsız olarak kurgulanmış bir yapıya sahip olup, gönderilecek verileri muhasebesel akış içerisindeki belli kurallar dizilerine göre sorgulayabilecek bir altyapıya sahip değildir. Gelir İdaresi Başkanlığının belirlediği format ve standartlara uygun biçimde elektronik dosya biçiminde hazırlanması, bastırılmaksızın kaydedilmesi, değişmezliğinin, bütünlüğünün ve kaynağının doğruluğunun garanti altına alınması ve ilgililer nezdinde ispat aracı olarak kullanılabilmesi için hukuki ve teknik düzenlemelere uyulması gerekir. Bu proje kapsamında belirtilen kurallar dizilerinin kurgulanması ve hatalı bir defter üretmenin risklerinden kurtulmak ve berat iptalinin zorlukları ile uğraşmamak için, defterlerin hatasız bir şekilde oluşturulması sağlanacaktır. Planlanan diğer önemli bir faliyet ise kurgulanacak yapının günümüz finansal ve muhasebesel süreçleri tabanında Sayfa 37 / 74 oluşacak olan değişikliklere hızlı şekilde adapte olma esnekliğine sahip olacak şekilde tasarlanacak olmasıdır. Kontrol edilmesi gereken kurallar, geliştirilecek ekranlar üzerinden parametrik olarak girilecektir. Varsayılan verileri ilk olarak SabancıDX standartlara uygun olarak oluşturacak ve kullanıcılar bu standartlara uymak kaydı ile kendi muhasebesel şartlarına göre bu kuralları kendilerine uyarlayabileceklerdir.",
  "char_len": 1381,
  "sentence_count": 6
}