{
  "source_file": "report3.txt",
  "category": "mevzuat",
  "chunk_index": 78,
  "chunk_text": "Her e-devlet projesinde olduğu gibi e-defter projesini de kritik İhtiyaçlar bir aralık içerisine sokan en önemli ayrıntı devlet kontrolünü ve standartlarını daha optimal seviyelere ulaştırma isteğidir. Bu projeyi devlet açısından önemli kılan diğer bir madde ise ortak bir format standardı oluşturulması olarak gösterilebilir. Ortak bir format standardı kamu ve özel sektör tabanındaki bilgi raporlama ve denetim süreçlerinde büyük bir kolaylık ve tutarlılık sağlaması düşünülerek kurgulanmıştır. Belirtiğimiz tanımlar ve ihtiyaçlar doğrultusunda mükelleflere ve bu proje dahilinde destek verecek olan birimlere çok büyük sorumluluklar yüklenmiş bulunmaktadır. Bu sorumlulukları bir çok madde yazarak sıralayabiliriz ama devlet ve denetleyici kurumlar açısından en önemli olanı ERP ‘ler üzerinden aktarılan girdilerin tümüyle muhasebe şartlarına ve ilkelerine uygun şekilde kurgulanarak elektronik defter formatına dönüşmesini sağlama süreci olarak gösterilebiliriz. Yukarıda belirtilen zorunluluklar kapsamında kurumların ERP’leri tarafında oluşturulan defter datalarını muhasebe ilkeleri ve kuralları paralelinde öğretilmiş bir kurgu içerisinde analiz edecek, hatalı ve eksik olan noktaları bularak yönlendirmesini yaparak defterin en sağlıklı haliyle GİB’e gönderilmesini sağlayan bir kurguya ihtiyaç duyulmaktadır.",
  "char_len": 1318,
  "sentence_count": 6
}