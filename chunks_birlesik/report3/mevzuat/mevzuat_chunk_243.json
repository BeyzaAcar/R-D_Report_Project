{
  "source_file": "report3.txt",
  "category": "mevzuat",
  "chunk_index": 243,
  "chunk_text": "Uluslararası alandaki sistemler incelendiğinde ise yüksek kapasiteli ve bütünleşik sistemlerin Ge Niteliği bulunduğu bilinmektedir. Bu sistemlerin Türkiye’de kullanımının önünde yüksek lisans ücretleri ve e-dönüşüm entegrasyonları konularında problemler ortaya çıkmaktadır. Bu sebeple bu sistemler Türkiye’de yaygınlaşamamıştır. Buna ek olarak analitik özellikleri bakımından yurt dışındaki ürünlerin de tedarikçi sıralama gibi özellikleri ve gelişmiş raporlama fonksiyonları olsa da ( Geliştirilecek sistem bunları kapsıyor olacak) tedarikçilerin geçmiş dönem performanslarına göre iş bazlı risk analizi yaparak bunu yöneten bir sistem tespit edilememiştir. Belirtilen özellikleri bakımından geliştirilecek sistem hem ulusal hem de uluslararası alanda yenilikçi özelliklere sahiptir. Geliştirilecek sistem, tüm satın alma sürecinin ihtiyaçtan başlayarak, sonuçlandırması aşamasına kadar, ilgili tüm birimlerin, ihtiyaç sahibi, ihtiyaç hakkında karar verecek yönetim birimleri, ihtiyacın uygunluğu hakkında teknik bilgi verecek birimler, satın almayı gerçekleştirecek birimler, tedarikçiler, teslimatı kontrol eden birimler, ödeme yapan birimler ve denetleme yapan birimler tarafından kullanılacak bir platform sağlaması özelliğiyle ülkemiz için bir ilk olma özelliğinde olacaktır.",
  "char_len": 1281,
  "sentence_count": 6
}