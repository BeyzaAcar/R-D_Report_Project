{
  "source_file": "report3.txt",
  "category": "mevzuat",
  "chunk_index": 61,
  "chunk_text": "Bu sebeple çalışanların yüksek lisans ve doktora programlarına devam etmeleri desteklenmekte, çalışma saat ve öncelikleri, olanaklar ölçüsünde onların eğitimlerini aksatmayacak şekilde düzenlenmektedir. Kurumun anlaşmalı olduğu üniversiteler ve yüksek lisans programları indirim oranları, İnsan Kaynakları tarafından paylaşılır. Sayfa 23 / 74 Tezsiz yüksek lisans olması durumunda yalnızca Fen Bilimleri Enstitüsü ya da muadilleri olmak zorundadır. Tezsiz Yüksek Lisansa başlama ve bitirme durumunda aşağıdaki ödül ve teşvik sistemi devreye girmektedir: i) Yüksek Lisans başlama teşvik ödeneği 1000 puandır. ii) Yıllık izinden düşülmemek kaydıyla haftada 1 gün ders izni verilir. iii) Yüksek Lisans mezuniyet başarı ödülü ise 2.000 puandır. Tezli Yüksek Lisansa başlama ve bitirme durumunda aşağıdaki ödül ve teşvik sistemi devreye girmektedir: i) Yüksek Lisans başlama teşvik ödeneği 1000 puandır. ii) Yıllık izinden düşülmemek kaydıyla haftada 1 gün ders izni verilir. iii) Yüksek Lisans mezuniyet başarı ödülü ise 2.000 puandır. iv) Tez çalışmasının Ar-Ge Merkezi Projeleri kapsamında gerçekleştirilmesi ve ilgili projenin başarı ile tamamlanması durumunda mezuniyet başarı ödülü 4.000 puandır. Doktoraya başlama ve bitirme durumunuzda aşağıdaki ödül ve teşvik sistemi devreye girmektedir. i) Doktorada tüm bölümler kabul edilmektedir. ii) Doktoraya başlama teşvik ödeneği 2.000 puandır. iii) Yıllık izinden düşmemek kaydıyla haftada 1 gün ders ve tez çalışma izni verilir. iv) Tez çalışmasından bağımsız olarak Doktora programından mezuniyet başarı ödülü 4.000 puandır. v) Üstteki maddeye ek olarak; Doktora tez çalışmasının Ar-Ge Merkezi Projeleri kapsamında gerçekleştirilmesi ve ilgili projenin başarı ile tamamlanması durumunda ek olarak başarı ödülüne 6.000 puan daha eklenir.",
  "char_len": 1785,
  "sentence_count": 6
}