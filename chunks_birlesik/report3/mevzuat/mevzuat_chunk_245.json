{
  "source_file": "report3.txt",
  "category": "mevzuat",
  "chunk_index": 245,
  "chunk_text": "Belirtilen özellikleri bakımından geliştirilecek sistem hem ulusal hem de uluslararası alanda yenilikçi özelliklere sahiptir. Geliştirilecek sistem, tüm satın alma sürecinin ihtiyaçtan başlayarak, sonuçlandırması aşamasına kadar, ilgili tüm birimlerin, ihtiyaç sahibi, ihtiyaç hakkında karar verecek yönetim birimleri, ihtiyacın uygunluğu hakkında teknik bilgi verecek birimler, satın almayı gerçekleştirecek birimler, tedarikçiler, teslimatı kontrol eden birimler, ödeme yapan birimler ve denetleme yapan birimler tarafından kullanılacak bir platform sağlaması özelliğiyle ülkemiz için bir ilk olma özelliğinde olacaktır. Geliştirilecek uygulama özellikle malzeme ihtiyaç planlama süreciyle ile entegre çalışma özelliği sayesinde ihtiyaçların zamanında karşılanmasına hizmet edecektir. Her iş ya da ürünün satın alma, tedarik süreleri ve bunlara ilişkin riskler farklılık gösterebilmektedir. Geliştirilecek sistem her iş – sipariş için değişen risklerin zaman planına etkisini değerlendirerek bununla ilgili uyarı ve alarmlar üretecektir. Sistemde birim fiyat sözleşmelerinden faydalanılarak malzeme ihtiyaç planlaması süreci veya iş akış sistemleri tarafından onaylanan talepler otomatik olarak siparişe dönüştürülerek satın alma sürecinde otomasyon sağlanacaktır.",
  "char_len": 1266,
  "sentence_count": 6
}