{
  "source_file": "report3.txt",
  "category": "mevzuat",
  "chunk_index": 217,
  "chunk_text": "Bu amaçla, ilişkisel veri tabanları yerine obje veri tabanları, in-memory çalışan sistemler geliştirme esnasında çıkan ihtiyaçlara göre kullanılabilecektir. - Uygulama geliştirme mimarisi olarak mikro servis / sunucusuz fonksiyonlarla geliştirme opsiyonları tercih edilecektir. - İş akışlarının ön yüzden dinamik bir şekilde kullanıcının oluşturabilmesi için dünyaca standart olarak kabul edilen BPMN formatına uygun motor geliştirilecek ve ön yüzden kontrol edilebilecektir. - İhtiyaç duyulan fonksiyonlar için önerme, öngörü, uyarı tarzı mesajlar uygulama dışında sürekli çalışacak olan bir motor tarafından analiz edilip gerçek zamana en yakın olabilecek performansta tekrar uygulamaya gönderilecektir. Bunun için; çalışma yüküne göre kendini dinamik olarak büyütebilen sistemler oluşturulmalıdır. - Veri değişmezlik (immutable) özelliği içeren veritabanı özellikleri ile çalışılacaktır. Hiçbir veri üzerinde güncelleme olmadan zaman damgalı bir şekilde veriler tutulacaktır. Geçmişe yönelik her hangi bir zamandaki verilere anlık olarak ulaşılabilinecektir. - Konektor yapısı ile her fonksiyonun tek başına çalışabilirliği sağlanacak olup, oluşturulacak API’lar ile uygulama içine modüller(plug-and-play) eklenebilecektir. - Test otomasyonu süreçleri kullanılacak. Birim, fonksiyonel ve entegrasyon testleri bilgisayarlara yaptırılacaktır. - CI/CD süreçleri tasarlanarak uygulama özelliklerinin kullanıcıya ulaştırılma süresi kısaltılacaktır. - Graph algoritmalarından (BFS, DFS, KNN vs.) uygun olanı araştırılarak pozisyon - organizasyon bilgilerine göre karmaşık hierarşiler oluşturularak personel ve diğer süreçlerdeki iş akışı, yedekleme vs. süreçlerinin işletilmesi sağlanılacaktır. Projemiz kapsamında, çalışan süreç yolculuğunun tek bir sistem üzerinden yönetilmesinin sağlanarak İK süreçlerindeki 3 ana hususta yüksek performanslı bir karar destek sisteminin geliştirilmesi hedeflenmiştir. • Alternatif personel kümeleri içerisinden, kişinin iş deneyimleri, proje deneyimleri, performans değerlendirmeleri gibi çok boyutlu kriterler üzerinden işe uygun personelin önerilmesi • Personellerin çok boyutlu özgeçmiş kriterleri üzerinden benzerlikleri collaborative filtering veya singular value decomposition kullanılarak hesaplanacak, pozisyon açılan ilgili ekipte yer alan örnek personele benzerliği belirlenen oranın üzerinde olan personeller önerilecektir. • Şirket hedefleri ve pozisyonun gereklilikleri doğrultusunda alternatif personeller içerisinden terfi ettirilmesi uygun personellerin rasyonel olarak önceliklendirilmesi • Şirketin geçmiş yıllarda terfi kararı verme datası ve çok boyutlu özgeçmiş kriterleri üzerinden personelin güncellenen bilgilerine göre mevcut dönemde terfi etme olasılıkları makine öğrenmesiyle (logistic regression vb.) tahmin edilecek.",
  "char_len": 2779,
  "sentence_count": 6
}