{
  "source_file": "report3.txt",
  "category": "mevzuat",
  "chunk_index": 153,
  "chunk_text": "İhtiyaçlar Günümüzde risklerini kontrol edebilme yeteneğine sahip bir kurum olmak, her zamankinden daha fazla önemlidir. Daha fazla şey riske atılmakta ve daha zarar verici kayıplar yaşanabilmektedir. Paydaşlar ve düzenleyiciler üst yönetimlerin ve yönetim kurulu üyelerinin daha fazla kontrole sahip olmalarını ve strateji, operasyon, raporlama ve uyumu da içeren tüm iş operasyonlarını etkileyen riskleri anlamalarını istemektedir. Yönetimlerin karşılaştığı kritik sorunlardan birisi de, iş süreçlerinde kontrollerin etkinliğini artırırken bu kontrolleri izleme maliyetinin de azaltılmasını sağlamaktır. Yönetimler, riskleri azaltmak amacıyla etkin bir şekilde işletilen kontrolleri uygularken, iş hedeflerini ve uyum gereksinimlerini karşılamaya da ihtiyaç duymaktadır. GRC teknolojileri bir yandan iş süreçlerindeki kontrollerin etkinliğini artırmayı hedeflerken, iş ve uyum gereksinimlerini de karşılamaya yardımcı olabilmektedir.",
  "char_len": 935,
  "sentence_count": 6
}