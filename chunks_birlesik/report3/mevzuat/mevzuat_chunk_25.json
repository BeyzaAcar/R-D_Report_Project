{
  "source_file": "report3.txt",
  "category": "mevzuat",
  "chunk_index": 25,
  "chunk_text": "Sabancı Topluluğu sahip olduğu saygınlık, marka imajı, güçlü ortaklıkları, Türkiye piyasaları hakkındaki bilgi ve deneyimi sayesinde ana faaliyet alanlarında büyüyerek, Türkiye ekonomisinin gelişimine katkı sağlayan önemli bir güç haline gelmiştir. Sabancı Holding’in uluslararası iş ortakları arasında konularında dünyanın önde gelen isimleri; Ageas, Aviva, Bridgestone, Carrefour, E.ON, Heidelberg Cement, Marubeni ve Philip Morris yer almaktadır. Sabancı Holding; finansman, strateji, iş geliştirme ve insan kaynakları işlevlerinin koordine edilmesinin yanı sıra Topluluğun vizyon ve stratejilerinin belirlenmesinden, topluluk içinde yaratılacak sinerjiyle hissedarlara sağlanan değerin artırılmasından sorumludur. 2016 yılında Sabancı Topluluğu, 54 milyar TL (17,8 milyar ABD doları) kombine salış geliri elde etmiş ve konsolide faaliyet kârı 7,5 milyar TL (2,5 milyar ABD doları) olarak gerçekleşmiştir. Sabancı Holding’in en büyük hissedar grubunu %56,44 hisse oranıyla Sabancı Ailesi oluşturmaktadır. %40,2 ile BIST’te en yüksek halka açıklık oranına sahip holding şirketleri olan Sabancı Holding’in depo sertifikaları ise SEAQ International ve Portal’da kotedir. Sabancı Holding 65.000’nin üzerinde çalışanı ile enerji, üretim, perakende ve sigorta, çimento, bankacılık iş birimleri ile hizmet vermektedir. SabancıDX, Ekim 1975’te elektronik kontrol cihazları ve bilgisayar işlemleri hizmetlerini, altyapıdan müşteri deneyimine kadar tüm iş yapış şekillerini dijital platformlara taşımıştır.",
  "char_len": 1499,
  "sentence_count": 6
}