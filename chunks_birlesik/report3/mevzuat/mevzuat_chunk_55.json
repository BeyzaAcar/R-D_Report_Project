{
  "source_file": "report3.txt",
  "category": "mevzuat",
  "chunk_index": 55,
  "chunk_text": "Sabancı Dx personelinin şirkete katkı sağlayan önemli düzeydeki başarılarını ve etkinliklerini belirlemek, sürekli iyileştirme çalışmalarına katılımını cesaretlendirmek, girişimciliklerini güçlendirmek için belirli ödüller uygulanmaktadır. Ar-Ge Merkezi çalışanlarımızın Ar-Ge süreçlerine katılımını ve Ar-Ge fikirlerinin projelendirilmesini desteklemeyi amaçlar. Bu prosedürdeki uygulamalar, AR-GE Merkezinde belirsiz süreli sözleşme kapsamında çalışmakta olan kişileri kapsar. Prosedürün uygulanmasından SabancıDx Ar-Ge Kurulu sorumludur. Ar-Ge kurulu, Genel Müdür tarafndan atanan kişilerden oluşur. Ar-Ge Kurulu Proje Fikri Değerlendirme Kriterleri (Ek1 Proje Değerlendirme Şablonunda) ile belirtilen puanlama kriterleri doğrultusunda, projenin Sanayi ve Teknoloji Bakanlığı Ar-Ge ya da TÜBİTAK TEYDEB/SADE kapsamınan göre uygunluk arar. Proje başvuru ve değerlendirme süreci aşağıdaki adımlardan oluşmaktadır: i. Fikir sahibi Ar-Ge Projesi fikrini, “Amaç, kapsam, gerekçe ve Ar-Ge niteliği” tanımlamalarını yaparak, Ar-Ge kuruluna ait eposta adresine gönderir. ii. Başvurusu alınan proje fikri “Ek1 Proje Değerlendirme Şablonunda” belirtilen kriterlere göre Ar-Ge kurulu tarafndan değerlendirilmek üzere işleme alınır.",
  "char_len": 1223,
  "sentence_count": 6
}