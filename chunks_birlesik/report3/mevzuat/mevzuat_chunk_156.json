{
  "source_file": "report3.txt",
  "category": "mevzuat",
  "chunk_index": 156,
  "chunk_text": "Yönetimler, kurumun her birimini etkileyen riskleri ve uyum kontrollerini ortak bir platformdan takip edebilmek, mevzuat değişklikleri sonucunda oluşan yeni risk ve uyum girdilerini kontrol altında tutmalarını sağlayacak bir çözüm talep etmektedirler. Şu anda Risk ve Uyum Yönetimi uygulayan kurumlar, verileri dağıtık ortamlarda toplamakta, sonrasında ise konsolide etmektedir. Yine aynı kurumların hukuk birimleri, mevzuattaki değişiklikleri farklı kaynaklardan takip etmekte, risk ve uyum takibini yapan ekipleri bilgilendirmektedir. Bu bilgilendirme ile birlikte risk ve uyum takibini sağlayan ekipler, ilgili mevzuat değişikliklerinin takip edilen risk ve uyumlar ile ilgisi olup olmadığını tesbit etmekte ve riskin giderilmesi/uyumun sağlanabilmesi amacıyla hangi aksiyonları alacaklarını risk/uyum ile ilgili birimler yardımıyla belirlemektedirler. Sonrasında yine dağıtık kaynaklardan (aksiyon alması gereken her birimden) bilgileri toplamakta ve aksiyon durumlarını, dolayısıyla risk/uyum statülerini belirleyip raporlamaktadırlar. Buradaki temel ihtiyaç, dağıtık olarak bilgi toplayan/veri girişi yapan tüm birimlerin, olası otomasyon ve entegrasyonlar yapılarak, tek bir platform üzerinde veri girişi, takip ve raporlama yapabilmeleridir.",
  "char_len": 1249,
  "sentence_count": 6
}