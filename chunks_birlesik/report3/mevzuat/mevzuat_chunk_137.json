{
  "source_file": "report3.txt",
  "category": "mevzuat",
  "chunk_index": 137,
  "chunk_text": "Finansman kuruluşları ya da risk değerlendirme kuruluşlarından alınan risk puanları, işletmelerin geçmiş dönem performanslarına, mevcut finansal borçları, mevduatları ve gayri nakdi varlıklarına göre hesaplanmaktadır. Ancak bu kuruluşlar şirketin ticari alacakları, kısa vadedeki tedarikçi borçları ya da ticari borçlarını görememektedirler. Bu sebeple bir firmanın mevcut pozisyonu oluşturulan risk puanından pozitif ya da negatif yönde sapmaya eğilim göstermiş olabilmektedir. Bu kapsamda firmaların e- defter verileri, mevcut borçlanma trendi , belli bir gelecek için nakit akış dengelerini dikkate alarak ikinci bir rasyonun üretilebilmesi ve bu oran doğrultusunda regüle edilmiş teklifin müşteriye sunulması gerekmektedir. Burada firmamız faktöringi yapan kuruluş konumunda değildir. Temelde kendi sistemi üzerinden finansman kuruluşlarının müşterilerimize faktöring / kredi vermesi sağlanmaktadır.",
  "char_len": 903,
  "sentence_count": 6
}