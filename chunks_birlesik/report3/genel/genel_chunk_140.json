{
  "source_file": "report3.txt",
  "category": "genel",
  "chunk_index": 140,
  "chunk_text": "Projemizin başarıya ulaşabilmesi için en kritik konu firma bazında prediktif nakit akış verilerinin üretilerek bunları yorumlayabilen bir sitemin geliştirilmesidir. Projemize bu teknik ihtiyaçlar doğrultusunda başlanmıştır. Herkes tarafından bilindiği gibi bankacılık sektörü ve finansal piyasalarda doğru ve etkin kredi kararı verebilme, kredi geri ödemesi yapmamaya meyilli müşterileri belirleme, risk derecelendirme, finansal işlemlerde sahtekârlığa yönelik eğilimleri izleme, ekonomik ve finansal yatırımları kararlaştırma, iflas ya da başarısızlık tahmini gibi süreçlerde doğru analiz yapabilmek adına güvenilir verilere ihtiyaç duyulmaktadır. Şuanki süreçte bankacılık banka ve finans kuruluşlarından kullandığınız bireysel nitelikli tüm kredili ürünlerin limit, risk, ödenme performansı, kullanım yoğunluğu gibi bilgiler Findex üzerinden hesaplanan bir referans notu üzerinden sunulmaktadır. Bankacılık sektöründe işletme riskini azaltacak, riski derecelendirecek ve kârlılık analizi yapılmasını sağlayacak olan verinin fazla miktarda bulunmaması ve eldeki yöntemler içerisinde çok zor elde edilebilmesi ve bu konuda sadece kredibilite bilgisinin alınabilmesi belirli alanlarda yetersiz kalmaktadır.",
  "char_len": 1206,
  "sentence_count": 5
}