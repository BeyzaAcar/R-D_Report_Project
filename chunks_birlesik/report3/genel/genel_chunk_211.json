{
  "source_file": "report3.txt",
  "category": "genel",
  "chunk_index": 211,
  "chunk_text": "Bu veriler göz önüne alındığında, ülkemizin, insan kaynakları teknolojileri konusunda, ilerlemeye ihtiyacı olduğu görülmektedir. Piyasadaki uçtan uca İK ve zaman yönetimi bütünlüğündeki eksikliği kapatarak, global pazardaki rakiplerinin önüne geçebilir. İnsan kaynakları sürecinin dijitalleşme olgunluğu, bu alanda geliştirilecek analitik projelerinin de olgunluklarını doğrudan etkilemektedir. Çalışanların toplam bir ‘çalışan süreç yolculuğu’ nun tekil bir sistemden yönetilememesi, grup şirketler ve holdinglerde farklı iştiraklerle grif halde yönetilen süreçlerin ilişkilerinin İ.K. sistemleri üzerinde kurulamaması, analitik çalışmalarda kıymetli olan birçok verinin toplanamaması ve bunlar arasındaki ilişkilerin anlamlandırılamaması sonucunu doğurmaktadır. Çalışan süreç yolculuğunun tek bir sistem üzerinden yönetilmesinin sağlanarak İK süreçlerindeki 3 ana hususta yüksek performanslı bir karar destek sisteminin geliştirilmesi hedeflenmiştir. - Alternatif personel kümeleri içerisinden, kişinin iş deneyimleri, proje deneyimleri, performans değerlendirmeleri gibi çok boyutlu kriterler üzerinden işe uygun personelin önerilmesi, - Şirket hedefleri ve pozisyonun gereklilikleri doğrultunda alternatif personeller içerisinden terfi ettirilmesi uygun personellerin rasyonel olarak önceliklendirilmesi, - Şirket içi genel ücret zammı dönemlerinde, şirketin politikaları doğrultusunda ücret zamlarının rasyonel kriterler doğrultusunda personel bazında önerilmesi.",
  "char_len": 1468,
  "sentence_count": 5
}