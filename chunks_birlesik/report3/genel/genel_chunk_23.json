{
  "source_file": "report3.txt",
  "category": "genel",
  "chunk_index": 23,
  "chunk_text": "İşletme Tanıtıcı Bilgileri Hacı Ömer Sabancı Holding A.Ş., Türkiye’nin en büyük topluluklarından biri olan Sabancı Topluluğu’na bağlı şirketleri temsil eden ana şirkeğr. Sabancı Topluluğu’nun temel ilgi alanları; finansal hizmetler, enerji, çimento, perakende ve sanayidir. Sabancı Holding’in kendi hisselerinin yanı sıra 11 iştirakinin hisseleri de Borsa İstanbul’da (BIST) işlem görmektedir. Sabancı Topluluğu’na bağlı şirketler; 16 ülkede faaliyetlerini sürdürmekte olup ürünlerini Avrupa, Orta Doğu, Asya, Kuzey Afrika, Kuzey ve Güney Amerika’da pazarlamaktadır. Sabancı Topluluğu sahip olduğu saygınlık, marka imajı, güçlü ortaklıkları, Türkiye piyasaları hakkındaki bilgi ve deneyimi sayesinde ana faaliyet alanlarında büyüyerek, Türkiye ekonomisinin gelişimine katkı sağlayan önemli bir güç haline gelmiştir.",
  "char_len": 815,
  "sentence_count": 5
}