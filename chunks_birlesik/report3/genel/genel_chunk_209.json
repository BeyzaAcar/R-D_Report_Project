{
  "source_file": "report3.txt",
  "category": "genel",
  "chunk_index": 209,
  "chunk_text": "Hedeflenen Belirleyen projede, tamamen yerli ve milli olarak, tüm süreçleri kapsayan bir yazılımın geliştirilmesi ve bunun Türkiye’de İhtiyaçlar ve global pazarda satılabilmesi hedeflenmektedir. Rekabet gücünü arttırmak için, şirketin en değerli kaynağı olan, kalifiye insan kaynağına ulaşmak ve onu elde tutabilmek adına yapılan çalışmalar, her geçen gün şirketlerin insan kaynakları uygulamalarına ilgisini arttırmaktadır. İnsan Kaynakları departmanlarının bu ihtiyacı ancak; entegre çalışma yapabilen, detaylı, kapsamlı, esnek raporların yapılabildiği, yasal mevzuata uygun, çalışanların katılımcı olarak erişebildiği ve anlık olarak verilerini takip edebildiği, dijital bir insan kaynakları ürünü ve mobil uygulamanın desteği ile mümkündür. 2017 yılı içerisinde, Türkiye’de, insan kaynakları teknolojilerindeki olgunluk seviyesinin, %51 seviyelerinde olduğu görülmüştür . Dünya çapında ise bu seviyeler, %70’lere yaklaşmaktadır. Bu veriler göz önüne alındığında, ülkemizin, insan kaynakları teknolojileri konusunda, ilerlemeye ihtiyacı olduğu görülmektedir.",
  "char_len": 1061,
  "sentence_count": 5
}