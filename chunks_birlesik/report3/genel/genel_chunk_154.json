{
  "source_file": "report3.txt",
  "category": "genel",
  "chunk_index": 154,
  "chunk_text": "Paydaşlar ve düzenleyiciler üst yönetimlerin ve yönetim kurulu üyelerinin daha fazla kontrole sahip olmalarını ve strateji, operasyon, raporlama ve uyumu da içeren tüm iş operasyonlarını etkileyen riskleri anlamalarını istemektedir. Yönetimlerin karşılaştığı kritik sorunlardan birisi de, iş süreçlerinde kontrollerin etkinliğini artırırken bu kontrolleri izleme maliyetinin de azaltılmasını sağlamaktır. Yönetimler, riskleri azaltmak amacıyla etkin bir şekilde işletilen kontrolleri uygularken, iş hedeflerini ve uyum gereksinimlerini karşılamaya da ihtiyaç duymaktadır. GRC teknolojileri bir yandan iş süreçlerindeki kontrollerin etkinliğini artırmayı hedeflerken, iş ve uyum gereksinimlerini de karşılamaya yardımcı olabilmektedir. Yönetimler, kurumun her birimini etkileyen riskleri ve uyum kontrollerini ortak bir platformdan takip edebilmek, mevzuat değişklikleri sonucunda oluşan yeni risk ve uyum girdilerini kontrol altında tutmalarını sağlayacak bir çözüm talep etmektedirler.",
  "char_len": 986,
  "sentence_count": 5
}