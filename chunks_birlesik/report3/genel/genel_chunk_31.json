{
  "source_file": "report3.txt",
  "category": "genel",
  "chunk_index": 31,
  "chunk_text": "Orta ve büyük ölçekli şirketlerin; uygulama ve iş danışmanlığından kuruma özel uygulamalara, işletimden teknik hizmetlere, donanımdan yazılıma kadar tüm bilişim ihtiyaçlarını karşılamak üzere faaliyet göstermektedir. SabancıDX; üretim, finans, insan kaynakları, tedarik zinciri yönetimi, endüstriyel otomasyon yazılımı, müşteri ilişkileri yönetimi, ürün ömrü yönetimi, iş zekası, portal yönetimi ve karar destek sistemleri konularında, çok çeşitli donanım ve yazılım platformlarında uygulamalar geliştirmekte ve uyarlamaktadır. Teknolojinin sağladığı faydaları şirketlerin iş süreçlerine entegre ederken hem zaman hem de maliyet avantajı yaratacak şekilde üretmektedir. E-fatura, e-arşiv ve e-detter entegrasyonu sağlayan Edoksis, elektronik salın alma platformu Pratis ve insan kaynakları ve bordro yönetimi platformu HR-Web yazılımlarını bulut tabanlı teknolojiler ile sunmaktadır. SabancıDX, “İş çözümlerinde güvenilir iş ortağı olmak” misyonu ile iş teknolojileri alanında müşterilerinin ihtiyaçlarını karşılamaya odaklanmıştır.",
  "char_len": 1032,
  "sentence_count": 5
}