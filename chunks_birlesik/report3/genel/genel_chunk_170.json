{
  "source_file": "report3.txt",
  "category": "genel",
  "chunk_index": 170,
  "chunk_text": "Bu raporla, şirketlerin uyması beklenen düzenlemelere uyum durumlarının, uymaması durumunda maruz kalabilecekleri yaptırımların, uyum için gerekli aksiyon planının ve sorumlulukların ilgili şirket yöneticilerine, bölümlerine ve üst yönetime sunulması sağlanmıştır. 4- Uyum risk raporu geliştirilmiştir. Bu raporla kapsam dâhilindeki şirketlerdeki uyum risklerinin, riski yönetmek için uygulanan yöntemlerin ve risklerle ilgili güncel gelişmelerin, ilgili şirket yöneticilerine ve üst yönetime sunulması sağlanmıştır. 5- Bir onay akışı tasarlanmıştır. Bu akış, risk ve uyum girdileri için iş akışları belirlenebilmesi, bu akışlar çerçevesinde veri girişleri bir onay akışından geçirilerek verinin doğruluğu daha güvenilir hale getirilebilmesini sağlamıştır. 6- Mevzuatlar için entegrasyon yapılmıştır. Bu entegrasyonla, mevzuatların anlık olarak yayımlandığı bir mevzuat güncelleme sistemine bağlı olarak değişen ve yeni eklenen mevzuata erişim sağlanmıştır. 7- Takvim modülü oluşturulmuştur. Aksiyon ve AR-GE sorumluları, almaları gereken aksiyon ve girmeleri gereken bilgileri, takvim ile gerçekleştireceklerdir. 8- Projemiz yaşarken, içinde hangi aksiyonların gerçekleştiğini kullanıcılarımıza bildirmek üzere bir bildirim sistemi tasarlanmıştır.",
  "char_len": 1248,
  "sentence_count": 5
}