{
  "source_file": "report3.txt",
  "category": "genel",
  "chunk_index": 144,
  "chunk_text": "Uygulama geliştirme aşamasında kullanılacak araçların hızlı bir şekilde değiştirilebilmesi ve güncel teknolojilere hızlıca adapte olunabilmesi için yüksek ölçüde otomasyonlaştırılmış Public/Private Cloud’a geçilmesi hedeflenmektedir. Süreç işleme aşamalarındaki karar mekanizmalarının hızlı çalışabilmesi için gerekli teknik altyapı oluşturulmalıdır. Bu amaçla, ilişkisel veri tabanları yerine obje veri tabanları, in- memory çalışan sistemler geliştirme esnasında çıkan ihtiyaçlara göre kullanılabilecektir. Sistemin çalışması ile ilgili metrikler daha da görünür hale getirilebilmesi için, esnek veri analiz araçları kullanılarak Sayfa 46 / 74 raporlanacaktır. Geliştirme aşamasında işlerin düzgün olarak takip edilebilmesi ve analiz çalışmaları sonucunda ortaya çıkan dokümanların saklanması için Jira ve Confluence uygulama araçları kullanılacaktır.",
  "char_len": 853,
  "sentence_count": 5
}