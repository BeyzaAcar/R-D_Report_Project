{
  "source_file": "report3.txt",
  "category": "genel",
  "chunk_index": 119,
  "chunk_text": "Her yıl 10 bin adet daha fazla pazarlık açılma trendi vardır. - Bu pazarlıklarda; 260 bini 2017 yılında olmak üzere 1milyon 400 bin kalem ihtiyaç, satınalma süreçleri tarafında platform üzerinde süreçlere sokulmuştur. - 160 bin katalog kalemi sisteme yüklenmiş ve alıcıların alımlarına sunulmuştur. - Bu süreçler sonucunda 45 bini 2017 yılında olmak üzere 240 bin satınalma siparişi tedarikçilere iletilmiş, 660 bin kalem malzeme tedarik ettirilmiştir. Bu rakam 2017 de şu ana kadar 20 bin kalem artış göstermiş ve ileriki yıllarda da daha da artması öngörülmektedir. Pratis.net sisteminin hem müşteri hem de tedarikçi tarafında büyük önemi olan, yüksek katmadeğerli servislerin geliştirilebilmesi için sistem üzerinde oluşan ihalelerin içeriklerinin anlamlandırılması, sınıflandırılması ve farklı kullanıcı taleplerine göre raporlanabilir bir veri tabanına dönüştürülmesi gerekmektedir. Hali hazırda ihalelere ilişkin raporlamalar lokasyon, firma büyüklüğü, sektör gibi temel kırılımlarlarda yapılabilmektedir. Ancak fiyat tahmini, tedarikçi önerme vb. servislerin geliştirilebilmesi için bunların ötesinde ihalenin içeriğinin analiz edilmesi ve içeriklerin birbiriyle ilişkilendirilebilmesi gerekmektedir.",
  "char_len": 1207,
  "sentence_count": 5
}