{
  "source_file": "report2.txt",
  "category": "genel",
  "chunk_index": 118,
  "chunk_text": "Reklam bütçeleri pandemi sonrasında artan rekabet ile firmaların müşteri edinim maliyetleri içindeki payları %50 - %60’lara ulaşmıştır. Bu kanallar üzerinden harcanan reklam bütçesi üzerinden beklenen dönüşüm oranlarında müşteri edinimi sağlayabilmek sanal mağazaların karlılık, hatta hayatta kalmaları için önem taşımaktadır. Hedef müşteri kitlesinin belirlenmesi ve bu kitlenin kişiselleştirilmiş davranışlarının reklam platformlarına aktarılması ve bu şekilde reklam gösterilmesi büyük önem kazanmıştır. Yapılan araştırmalarda müşterilerin %71’i kişiselleştirilmiş ve davranış geçmişine göre özelleştirilmiş reklamları tercih ettiğini bildiriyor. Firmamızın diğer ürün ve servisleri ile müşterilerin eğilimleri ve davranışları belirlenip bu müşterilere daha fazla kişiselleştirilmiş reklamların gösterilmesi hem sanal mağaza gelirlerini artıracak hem reklam bütçelerini daha efektif kullanmalarına yardımcı olacak hem de son kullanıcıların daha alakalı içerikler/reklamlar görmelerini sağlayacaktır.",
  "char_len": 1002,
  "sentence_count": 5
}