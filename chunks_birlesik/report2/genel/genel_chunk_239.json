{
  "source_file": "report2.txt",
  "category": "genel",
  "chunk_index": 239,
  "chunk_text": "Bunun yanında başlatmış olduğumuz Internify programı ile de üniversitelerin mühendislik fakülteleri ile yaptığımız anlaşmalar ile uzun dönemli staj olanakları sağlamaktayız. Bu program içinde hem uzun dönemli stajyerlerin okul proje ve tezlerini firmamız üzerinden yapabilmelerine, hem de sonrasında firmamız tarafından uzun dönemli istihdamlarına olanak sağlamaktayız. Son olarak İTÜ Teknopark firması olan Arute Solutions ile başlattığımız birliktelik ile İTÜ ile daha yakın bir işbirliğine gitmeyi ve ortak projeler geliştirmeyi hedeflemekteyiz. 5. Personelin yüksek lisans/doktoraya teşvik edilmesi, yüksek lisans ve doktora tezlerinin firmanın çalışma alanı ile uyumlu olacak şekilde planlanması, Bu alanda iki çalışma başlatmış bulunmaktayız. Bunlardan ilki bu alanda çalışmakta olan öğrencilerin tezlerini de firmamız ile de uyumlu olması durumunda tez sürecinde part-time olarak istihdam edilmesi, sonrasında bu kişilerin istemeleri halinde tam zamanlı kadroya dönüştürülmesi.",
  "char_len": 984,
  "sentence_count": 5
}