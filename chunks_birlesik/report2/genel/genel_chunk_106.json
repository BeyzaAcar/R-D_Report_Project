{
  "source_file": "report2.txt",
  "category": "genel",
  "chunk_index": 106,
  "chunk_text": "Projedeki ilk amacımız piyasa uzmanlarının tanımladığı yönergelerin (best practice) doğruluğunu test Ge Niteliği etmek ve bunları her bir firmanın kolayca uygulayabileceği bir yazılım çözümüne dönüştürmektir. Detayları ve matematiksel modeli netleştirilmemiş ve adım adım uygulanabilecek bir yönteme dönüştürülmemiş bir alanı projemiz ile detaylı bir şekilde tanımlamak istiyoruz. Bu yönüyle projemiz iş isterleri (business requirements) seviyesinde best practice olarak verilen bir süreci matematiksel ve teknik yönden tanımlayarak (technical requirements / defined methodology and algorithm) yeni bir uygulama olarak değerlendirilmelidir. Projenin içinde birden farklı alanda geliştirme ve metodolojinin araştırılıp netleştirilmesine ihtiyaç bulunmaktadır. Bunlar arasında tekrarlı satın alma analizinin farklı yöntemleri ile çalıştırılıp optimize edilmesi, stok optimizasyonu ve upsell/cross-sell öneri kısımları bulunmaktadır.",
  "char_len": 930,
  "sentence_count": 5
}