{
  "source_file": "report2.txt",
  "category": "genel",
  "chunk_index": 157,
  "chunk_text": "Bunun yanında bu projelerin başarı oranları da zorlukla %50’lere ulaşabilmektedir. Projemiz ile biz bu süreyi 1 aya ve başarı oranını %90’lara çıkarmayı hedeflemekteyiz. Bu proje firmamızın SaaS modeli ile sunduğu 10 farklı yazılım hizmetinin daha verimli ve başarılı şekilde entegre edilebilmesini, kullanılabilmesini ve satılabilmesini sağlayacaktır. Bu sebeple proje çıktısı kendi başına direk satılabilecek bir ürüne dönmeyecektir ama firmamızın sunduğu hizmetlerin satış miktarını ve ticari başarımlarını arttıracaktır, yani o ürünler için ciddi bir iyileştirilme olacaktır. Bunun yanında rekabet üstünlüğü de sağlayarak seçilen platformları kullanan sanal mağaza tipindeki potansiyel müşterilerimize ulaşım noktasında yurtiçi ve yurtdışı rakiplerimize oranla ciddi üstünlük ve avantaj yaratacaktır.",
  "char_len": 804,
  "sentence_count": 5
}