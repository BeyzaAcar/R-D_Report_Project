{
  "source_file": "report2.txt",
  "category": "genel",
  "chunk_index": 117,
  "chunk_text": "Hedef gruplarının çıkarılması ve farklı reklam platformlarına aynı anda beslenebilmesi müşterilerimizin teknik yetkinliklerini aşmakta ve süreçleri uzatmaktadır. Bu ihtiyaçlar ve fırsatlar ışığında projenin başlatılmasına karar verilmiştir. Reklam bütçeleri pandemi sonrasında artan rekabet ile firmaların müşteri edinim maliyetleri içindeki payları %50 - %60’lara ulaşmıştır. Bu kanallar üzerinden harcanan reklam bütçesi üzerinden beklenen dönüşüm oranlarında müşteri edinimi sağlayabilmek sanal mağazaların karlılık, hatta hayatta kalmaları için önem taşımaktadır. Hedef müşteri kitlesinin belirlenmesi ve bu kitlenin kişiselleştirilmiş davranışlarının reklam platformlarına aktarılması ve bu şekilde reklam gösterilmesi büyük önem kazanmıştır.",
  "char_len": 747,
  "sentence_count": 5
}