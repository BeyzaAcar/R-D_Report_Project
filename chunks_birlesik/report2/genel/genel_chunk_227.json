{
  "source_file": "report2.txt",
  "category": "genel",
  "chunk_index": 227,
  "chunk_text": "Bu çalışmalar sonucunda 2023 yılı içinde yayınlanması beklenen 3 tane Türkiye içinde makale ve 1 tane de uluslararası konferans yayını çalışmaları başlamıştır. Bu raporun hazırlandığı 2023 başı itibari ile “17th ACM Conference on Recommender Systems“ konferansı için makale başvurusu yapılmış, Türkiye içinde de iki tane bildirinin yayınlanması beklenmektedir. Bu yayınlar içinden bir tanesi “Journal of Innovative Science and Engineering” dergisinin Haziran 2023 sayısında yayına hazırlanmaktadır. Bunun yanında yeni başlayan projeler ve gelecek projelerde bu yönde adım atılması ve bu sürecin tüm çalışanlarımız tarafından içselleştirilebilmesi için hocamız ile olan danışmanlığımızı üniversitesinden de izin alarak part-time akademik çalışan olarak değiştirdik. Yeni başlayan TEYDEB projemizde ve gelecek projelerimiz için konferans bildirimi ve paper çıkmasını da projenin başarı hedefleri arasına ekledik.",
  "char_len": 910,
  "sentence_count": 5
}