{
  "source_file": "report2.txt",
  "category": "mevzuat",
  "chunk_index": 96,
  "chunk_text": "Bu tekrarlı satın alım özellikle market, eczane, giyim ve sarf malzemeleri sektörlerinde satış hacminin %50’den fazlasını oluşturmakta ve bu doğru zamanda müşteri yakalanmazsa bu müşterinin sadece o satış için değil gelecekteki pek çok satış için bir rakip firmaya kaptırılmasına neden olmaktadır. Bu sebeple kişi özelinde satın alınma sıklığı, hacmi, fiyat aralığı gibi analizler ile tekrarlı satın almaya uygun müşterilere doğru zamanda doğru içerik ve ürünler ile ulaşmak bu sektörlerde faaliyet gösteren firmaların önemli bir ihtiyacıdır. Bu ihtiyacın içinde frekans analizi, satış hedef tahmini öne çıkmakla birlikte bu tahminler ve analizler sonucunda farklı pazarlama kanalları üzerinden yapılacak hatırlatma ve hedefleme kampanyalarını tetikleyebilecek bir otomasyon sistemine de ihtiyaç bulunmaktadır. Bu otomasyon sistemi her bir müşteri özelinde çalışabilmeli ve müşterinin doğru zamanında ona doğru yöntem, mesaj ve içerikler ile ulaşabilmektir. İkincil olarak tekrarlı satın alım yapılacak ürünlerin stok seviyeleri de kritik bir ihtiyaçtır. Doğru zamanda doğru stok seviyesini tutarak firmalar stok tutma maliyetleri ile stok eksikliğinden müşteri ve satış kaybından oluşacak zararı dengelemeleri gerekmektedir.",
  "char_len": 1225,
  "sentence_count": 6
}