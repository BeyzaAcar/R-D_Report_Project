{
  "source_file": "report2.txt",
  "category": "mevzuat",
  "chunk_index": 120,
  "chunk_text": "Firmamızın diğer ürün ve servisleri ile müşterilerin eğilimleri ve davranışları belirlenip bu müşterilere daha fazla kişiselleştirilmiş reklamların gösterilmesi hem sanal mağaza gelirlerini artıracak hem reklam bütçelerini daha efektif kullanmalarına yardımcı olacak hem de son kullanıcıların daha alakalı içerikler/reklamlar görmelerini sağlayacaktır. Dijital reklam platformları aynı zamanda sosyal medya veya içerik platformları da oldukları için o platformların kişi verileri ve modelleri güçlü seviyede bulunmaktadır ve bu alanda tekelleşmişlerdir. Fakat bu platformların kişiler hakkındaki güçlü kişi modelleri temel olarak demografik veriler ve genel beğeniler üzerine oturmaktadır. Bunun üzerine sanal mağaza üzerinde yapılan davranışlar, ve son 6 ay içinde yaptığı davranışlar üzerinden kurulacak davranış tabanlı segmentleri eklediğimizde daha granüle ve daha başarılı hedefleme imkanı doğacaktır. Bu ikinin bir araya getirilmesinde dijital platformların benzer hedef kitle (look a like) özelliği kullanılacaktır. Sanal mağaza üzerinde bulunan başarılı segmentler önemli müşterileri etiketlemektedir (label), bu kitle dijital reklam alanında kullanılmak için hem küçük hem de sadece sanal mağazanın var olan müşteri kitlesi ile sınırlı kalmaktadır.",
  "char_len": 1258,
  "sentence_count": 6
}