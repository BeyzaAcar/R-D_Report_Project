{
  "source_file": "report2.txt",
  "category": "mevzuat",
  "chunk_index": 241,
  "chunk_text": "Bunlardan ilki bu alanda çalışmakta olan öğrencilerin tezlerini de firmamız ile de uyumlu olması durumunda tez sürecinde part-time olarak istihdam edilmesi, sonrasında bu kişilerin istemeleri halinde tam zamanlı kadroya dönüştürülmesi. Bunun için akademik danışmanlarımız ve yakın ilişkimizin bulunduğu üniversite ve teknoparklar ile iletişime geçip, bize uygun olan tez aşamasına yeni geçmiş veya tezinin başlangıcında olan adayları bize yönlendirmelerini istedik. Aldığımız 4 başvurunun iki tanesi ile tez konularının netleştirilip istihdam edilme aşamasının son noktasına geldik. Bu yöntemi destekleyebilmek için aynı zamanda üniversitelerin mühendislik bölümlerine tez destek bursları alanında da çalışmaya başladık. Bu sayede firmamızın Ar-Ge alanları ile uyumlu olabilecek tez çalışmalarını destekleyerek sonrasında bu öğrenciler ile birlikte çalışabilmeyi hedefliyoruz. İkinci olarak firma içinde akademik öğrenimi teşvik edebilmek için Bilgi, Koç ve Sabancı Üniversiteleri ile birlikte anlaşmalar yaptık.",
  "char_len": 1012,
  "sentence_count": 6
}