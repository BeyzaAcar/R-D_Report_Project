{
  "source_file": "report2.txt",
  "category": "mevzuat",
  "chunk_index": 132,
  "chunk_text": "Bunu sağlayabilmek için müşteri davranışları ve aynı zamanda dijital platformlardan alınacak ek verilerin zenginleştirilip yeni boyutların eklenmesi ve hesaplanması sağlanacaktır. Bu konu ile de literatüre farklı e-ticaret dikeylerinde kullanılabilecek boyutların tanımlanması, zenginleştirilmesi ve boyut birleştirme ile yeni boyutların hesaplanması alanında katkıda bulunacağız. Benzer hedef kitle (look-a-like audience) yaratımını tam bir otomasyona sokmak da projenin getireceği inovasyonlardan biri olacaktır. Bu işlem iyi bir veri analizi ekibi gerektirmekle birlikte pek çok e-ticaret firmasının sahip olmadığı bir uzmanlıktır. Bu işlemi proje kapsamında otomasyon haline getirerek hem daha fazla firmanın erişebileceği duruma getireceğiz hem de bu işlemi standart bir hale getirerek bir süreç iyileştirme yapacağız. Son olarak uygulanan dijital reklam sonuçlarının geri toplanıp segmentasyona geri beslenmesi ile zaman içinde kendi başarımını yukarı çekerek sürekli öğrenen bir sistem yaratmak istiyoruz.",
  "char_len": 1012,
  "sentence_count": 6
}