{
  "source_file": "report2.txt",
  "category": "mevzuat",
  "chunk_index": 236,
  "chunk_text": "Üniversite-Sanayi iş birliklerinin test, analiz, hizmet alımı şeklinde kalmayıp, proje bazında gerçekleştirilmesi, somut, net, sürdürebilir iş birlikleri yapılması, 2022 yılı içinde firmamız başladığında Maltepe Üniversitesi’nde, faaliyet raporunun hazırlandığı zaman ise Gebze Teknik Üniversitesi’nde görevli olan Dr. Öğr. Üyesi Ayşe CİLACI TOMBUŞ ile akademik danışmanlık almaya başlamıştır. Bu danışmanlık sürecinde firmamızın Ar- Ge faaliyetleri ve projelerine destek aldığımız gibi kendisi ile de aynı zamanda lisans ve lisansüstü/doktora öğrencileri ile de ortaklaşa çalışmalar yürütmekteyiz. Şu an kendisinin lisans seviyesinde vermekte olduğu bir dersin proje ödevi firmamızın sunduğu kampanya verileri üzerinden veri madenciliği ve analizi olmaktadır. Bunun yanında bir doktora öğrencisi ile de tezinin firmamız ile ortaklaşa yürütülmesi alanında çalışılmaktadır. Bunun dışında Galatasaray Üniversitesi ve Fırat Üniversitesi ile şu an devam etmekte olan görüşmelerimiz bulunmaktadır. Bu görüşmelerden sonra da en az bir hocamız ile daha akademik danışmanlık ve ortak proje geliştirme alanında ilerlemek istemekteyiz.",
  "char_len": 1125,
  "sentence_count": 6
}