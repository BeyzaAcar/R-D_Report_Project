{
  "source_file": "report2.txt",
  "category": "mevzuat",
  "chunk_index": 127,
  "chunk_text": "Projemizde amacımız firmamızın uzman olduğu müşteri segmentasyonu ve öneri sistemi kabiliyet ve Ge Niteliği uzmanlığını kullanarak bu zenginleştirmeyi sunabilmek ve dijital reklam verimliliğinde iyileştirmeler sunabilmektir. Var olan yöntemler ve çözümler kişi seviyesine (1-to-1) inememekte ve bu işlemi çok daha büyük makro-segmentler ile yapmaktadırlar. Burada gördüğümüz fırsat ile başlattığımız projemizde kişi seviyesinde analiz ve kişiselleştirmeye odaklanarak fark yaratmayı hedefliyoruz. E-ticaret alanında bu kavramı projemiz ile ispat edebilirsek, bundan sonra benzer uygulamaları medya, içerik, bankacılık, finans ve oyun gibi farklı sektör grupları içine de uygulayabilmek mümkün olacak ve yeni projelerin oluşmasına imkan sağlayacaktır. Reklam hedef kitlelerinin otomatik çıkarımı için kümeleme tabanlı segmentasyon uygulamayı düşünmekteyiz. Burada temel alacağımız kümeleme algoritması k-means clustering olacaktır ve bunun üzerine gerekli düzenlemeleri ve optimizasyonları yapacağız.",
  "char_len": 999,
  "sentence_count": 6
}