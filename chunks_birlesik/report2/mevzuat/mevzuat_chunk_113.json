{
  "source_file": "report2.txt",
  "category": "mevzuat",
  "chunk_index": 113,
  "chunk_text": "Proje sonucunda ortaya çıkacak yazılım çözümünün iki önemli çıktısı/faydası olacaktır: 1. Müşterilerin tekrarlı alışverişlerinin belirlenmesinin ardından doğru zamanda doğru öneriler ile müşterilere özel alışveriş deneyimi yaşatmak ve müşteri sadakatini yükseltmek. 2. Sanal mağaza envanter ve stok yönetiminde optimizasyon sağlayabilecek değerli verileri oluşturmak E-ticaret yöneticileri müşteri sadakatini artırmak ve sadık müşteri sayısını en üst seviyede tutabilmek için hem zaman hem de efor harcamaktadırlar. Proje sonucunda ortaya çıkan tekrarlı ürün frekansları ile e-ticaret yöneticileri hem müşterilerinin sadakatini yükseltecek hem de sanal mağaza envanter ve stok yönetiminde belirli optimizasyonlar elde etmiş olacaklar. Bunun yanında firmamızın diğer ürün ve hizmetleri ile de farklı kampanya kurguları uygulayarak müşterilerin memnuniyetini arttıracaktır. Hedeflerimiz tekrarlı satın alma analizi ile birlikte kişilerin bir sonraki satın alma davranışını %80 doğrulukla +- 15 gün ve +-%20 fiyat aralığı ile tahmin edebilmektir.",
  "char_len": 1043,
  "sentence_count": 6
}