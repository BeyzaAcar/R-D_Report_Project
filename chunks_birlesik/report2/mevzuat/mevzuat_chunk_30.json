{
  "source_file": "report2.txt",
  "category": "mevzuat",
  "chunk_index": 30,
  "chunk_text": "Dijitalleşen ve internet ile mobilin girmediği sektör kalmayan dünyamızda firmaların en büyük problemlerinden biri, kendi ziyaretçi ve müşterilerinin davranışlarını takip edebilmek, ölçümlemek ve sonunda bunları anlamlandırabilmektir. Bu sayede müşterilere ulaşmak için kullandıkları salış kanallarındaki bütün aktivitelerinin (kampanya, duyuru, reklam, v.b.) verimleri artmakta ve bu aktiviteleri salışa dönüştürmedeki başarımları yükselmektedir. Sektörel veriler, herhangi bir firmanın internet sitesi veya mobil uygulamasına gelen her 100 ziyaretçiden 98’inin başarıya dönüşmeden (salın alma, kayıt olma, v.b.) uygulamadan ayrıldığını gösteriyor. Bu da düşük dönüşüm oranı, düşük salış ve gelir, yüksek müşteri kazanım maliyetleri olarak yansıyor. Bu sebepler ile dijital ekonomi hacimsel olarak çok hızlı büyümekte ama bu alanda faaliyet gösteren firmaların verimlilik ve karlılıkları çok düşük kalmaktadır, ekonomimiz için önemli kayıplara sebep olmaktadır. Bu problemin temelinde, kişilerin aradıkları, ilgilendikleri ve beğendikleri ürün, içerik veya hizmetin öne çıkarılmasında yaşanan yetersizlikler yatmaktadır.",
  "char_len": 1121,
  "sentence_count": 6
}