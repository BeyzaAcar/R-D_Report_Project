{
  "source_file": "report2.txt",
  "category": "mevzuat",
  "chunk_index": 97,
  "chunk_text": "Bu ihtiyacın içinde frekans analizi, satış hedef tahmini öne çıkmakla birlikte bu tahminler ve analizler sonucunda farklı pazarlama kanalları üzerinden yapılacak hatırlatma ve hedefleme kampanyalarını tetikleyebilecek bir otomasyon sistemine de ihtiyaç bulunmaktadır. Bu otomasyon sistemi her bir müşteri özelinde çalışabilmeli ve müşterinin doğru zamanında ona doğru yöntem, mesaj ve içerikler ile ulaşabilmektir. İkincil olarak tekrarlı satın alım yapılacak ürünlerin stok seviyeleri de kritik bir ihtiyaçtır. Doğru zamanda doğru stok seviyesini tutarak firmalar stok tutma maliyetleri ile stok eksikliğinden müşteri ve satış kaybından oluşacak zararı dengelemeleri gerekmektedir. Stok optimizasyonu alanında piyasada bulunan ürün ve servisler tekrarlı satın alım ve e-ticaretin spesifik sektörlerine göre özelleşmiş ve optimize edilmiş durumda değillerdir. Bu sistemler aynı zamanda çok fazla veriye ihtiyaç duymakta ve günümüzde e-ticaretin çok hızlı değişen envanterlerine ayak uyduramamaktadırlar.",
  "char_len": 1003,
  "sentence_count": 6
}