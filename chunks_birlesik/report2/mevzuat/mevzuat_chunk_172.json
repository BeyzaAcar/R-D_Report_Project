{
  "source_file": "report2.txt",
  "category": "mevzuat",
  "chunk_index": 172,
  "chunk_text": "Mevcut proje ise bu kısıtları kaldırmayı tasarlamaktadır. 2)Var olan sistemler dışsal, referans kümeler üzerinden meta-öğrenme gereksinimi ortaya çıkarabilmektedir Var olan sistemleri sınırlayan niteliklerden biri de, bazılarının başka referans kümeler üzerinden meta-öğrenme yoluyla öğrenme transferine ihtiyaç duymasıdır. Her ne kadar bu bazı alanlar için faydalı ve kullanışlı olabilse de, e-ticaret gibi, veri kümelerinin çok farklı nitelikler taşıyabildiği ve tüm verilerin sahipleri tarafından ticari bir değer olarak korunduğu bir alanda, tamamen engelleyici bir nitelik taşımaktadır. Projemiz, bu kısıtları taşımamakta ve özgün bir şekilde çalışabilmektedir. 3)Var olan sistemler ortaya çıkan segmentlerin yorumlanabilirliğini sağlayan bir işlev taşımamaktadır Otomatik kümeleme sistemleri olsalar da, müşteri segmentasyonuna özgü çalışmalar değillerdir. Bu sebeple, yorumlanabilirliğe dair herhangi bir işlev içermemektedirler. Projemiz, bu gibi analitik çalışmaların pazarlama alanında nasıl kullanılacağını gözeterek, sistemin potansiyel kullanıcıları açısından çok önemli olacak bu çıkarımları sağlamayı hedeflemektedir. Böylece sistem hem kümeleri yaratırken aynı zamanda kullanıcısının müşteri profili ve alt kümeleri hakkında bilgisinin artmasını ve buna dayanarak pazarlama çalışmaları yapabilmesini sağlayacaktır. 4)Var olan sistemler ortaya çıkan segmentlere dair alınabilecek aksiyonlar konusunda bir öngörüde bulunmamaktadır.",
  "char_len": 1445,
  "sentence_count": 6
}