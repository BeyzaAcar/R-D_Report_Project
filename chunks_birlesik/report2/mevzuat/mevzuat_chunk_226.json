{
  "source_file": "report2.txt",
  "category": "mevzuat",
  "chunk_index": 226,
  "chunk_text": "Fikri ve sınai mülkiyet hakları konusunda üretkenliğin artırılması için politikalar geliştirilmesi, bilimsel birikimlerin fikri sınai mülkiyet haklarına dönüşmesi konusunda daha aktif olmaları, Firmamızdaki Fikri ve sınai mülkiyet hakları konusundaki eksikliğimizi gidermek, bu alanda kendimizi geliştirebilmek için akademik bir danışman ile çalışmaya başladık. 2022 yılı içinde firmamıza akademik danışman olarak başlayan Dr. Öğr. Üyesi Ayşe CİLACI TOMBUŞ ile ortaklaşa olarak akademik yayın ve bildiriler yapmak için planlamamızı yapıp bu alanda çalışmaya başladık. Kendisi ilk önce şu ana kadar yaptığımız çalışmaları ve geliştirdiğimiz projeleri Ar-Ge ekibimiz ile birlikte detaylıca incelemiş, bu çalışmalar içinden yayına dönüştürülebilecek olanları ortaya çıkarmış, ve yayınların hazırlanıp başvuruların yapılması konusunda ekip ile birlikte çalışmaya başlamıştır. Bu çalışmalar sonucunda 2023 yılı içinde yayınlanması beklenen 3 tane Türkiye içinde makale ve 1 tane de uluslararası konferans yayını çalışmaları başlamıştır. Bu raporun hazırlandığı 2023 başı itibari ile “17th ACM Conference on Recommender Systems“ konferansı için makale başvurusu yapılmış, Türkiye içinde de iki tane bildirinin yayınlanması beklenmektedir. Bu yayınlar içinden bir tanesi “Journal of Innovative Science and Engineering” dergisinin Haziran 2023 sayısında yayına hazırlanmaktadır. Bunun yanında yeni başlayan projeler ve gelecek projelerde bu yönde adım atılması ve bu sürecin tüm çalışanlarımız tarafından içselleştirilebilmesi için hocamız ile olan danışmanlığımızı üniversitesinden de izin alarak part-time akademik çalışan olarak değiştirdik.",
  "char_len": 1636,
  "sentence_count": 6
}