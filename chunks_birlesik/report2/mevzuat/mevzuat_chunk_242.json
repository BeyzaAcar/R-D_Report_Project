{
  "source_file": "report2.txt",
  "category": "mevzuat",
  "chunk_index": 242,
  "chunk_text": "Aldığımız 4 başvurunun iki tanesi ile tez konularının netleştirilip istihdam edilme aşamasının son noktasına geldik. Bu yöntemi destekleyebilmek için aynı zamanda üniversitelerin mühendislik bölümlerine tez destek bursları alanında da çalışmaya başladık. Bu sayede firmamızın Ar-Ge alanları ile uyumlu olabilecek tez çalışmalarını destekleyerek sonrasında bu öğrenciler ile birlikte çalışabilmeyi hedefliyoruz. İkinci olarak firma içinde akademik öğrenimi teşvik edebilmek için Bilgi, Koç ve Sabancı Üniversiteleri ile birlikte anlaşmalar yaptık. Bu anlaşmalar karşılığında özel üniversitelerden ciddi miktarda indirim ve burslar sağladık. Bu programlara katılıp, yüksek lisans tezini de bitirecek çalışanlarımıza da terfi ve ikramiye ödülleri ekleyerek bu alanda çalışabilmeyi daha cazip hale getirmeye çalıştık.",
  "char_len": 813,
  "sentence_count": 6
}