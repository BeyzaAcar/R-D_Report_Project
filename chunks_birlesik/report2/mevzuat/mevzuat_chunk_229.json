{
  "source_file": "report2.txt",
  "category": "mevzuat",
  "chunk_index": 229,
  "chunk_text": "Yeni başlayan TEYDEB projemizde ve gelecek projelerimiz için konferans bildirimi ve paper çıkmasını da projenin başarı hedefleri arasına ekledik. Bunun yanında firmamızın bu alandaki ödül teşvik miktarlarını arttırarak bu alanda çalışacak çalışanlarımız için ek motivasyonlar yarattık. 2023 yılı çalışmaları: 2023 yılında özellikle fikri sınai ve mülkiyet hakları konularında personellerimizin üretkenliğinin artırılmasına yönelik teşvik miktarlarının artırılması sağlanmıştır. Bu alanda çalışma yapmayı düşünen personellerimizi hem teşvik etmek hem de bir çıktı ortaya konulmasını sağlayabilmek adına personel bilgilendirmeleri gerçekleştirilmiş ve bu alanda örnek çalışma programları personellere bildirilmiştir. TÜBİTAK Desteği almaya hak kazanan proje için proje personellerimizinden birine yapılması planlanan ödemenin miktarının artırılması kararlaştırılmıştır. Sayfa 54 / 66 3. Ar-Ge personeline, Ar-Ge faaliyetleri ile uyumlu olacak şekilde, özellikle proje hazırlama ve proje yönetimi ile ilgili eğitimler aldırılması, ulusal ve uluslararası sempozyum, kongre, seminer gibi etkinliklere aktif katılımın artırılması, Yayın ve bildiri hazırlanması alanında yaptığımız değişim ve özendirmeyi aynı zamanda ulusal ve uluslararası kongrelere katılım ve buralarda bildiri ve sunumlara dönüşümü için de benzer şekilde planladık.",
  "char_len": 1329,
  "sentence_count": 6
}