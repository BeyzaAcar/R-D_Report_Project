{
  "source_file": "report2.txt",
  "category": "mevzuat",
  "chunk_index": 146,
  "chunk_text": "Stok ve envanter yönetimi (ERP), müşteri ilişkileri yönetimi (CRM), e-ticaret kanalları yönetimi (retail platform) gibi oturmuş Ge Niteliği alanlarda bile pek çok değişiklik olmakta, popüler olan ve yaygın kullanılan çözümler bile son dönemde önemli değişikliklere gitmekte ve bu alanlarda yeni çözümler ortaya çıkmaktadır. Bu yüksek hızdaki ve giderek artan değişim, firmamızı da bu alanda daha esnek olmaya ve entegre edilebilirliğimizi arttırmaya itmiştir. Bu amaçla yeni çözümler ile entegrasyon amacı ile başlayan projemiz içine genel bir entegrasyon modeli ve bu süreci basitleştirilmesi ve optimizasyonunu da ekledik. Amacımız gelecekte olabilecek projeler için bir altyapı sağlamak ve bu projelerin geliştirilme ve canlıya çıkarılma zamanlarını azaltabilmektir. Bu amaçla proje kapsamında bütün veri modelleri incelenecek, ve diğer platformların uzmanları ile birlikte bir ortak veri yapısı ortaya çıkarılacaktır. Bu yöntemi başarı ile uygulayabilmek için pilot çalışmalar yapılacak ve veri modellerinin açık standartlar (open data standards) ile uyumluluğuna önem verilecektir.",
  "char_len": 1086,
  "sentence_count": 6
}