{
  "source_file": "report2.txt",
  "category": "mevzuat",
  "chunk_index": 222,
  "chunk_text": "Bu süreç aşamasında hem Ar-Ge departmanımızın bu alandaki bilgi birikimi arttı hem de iki ekibin daha ortak çalışmasına (collaborative) uygun fırsatlar oluşmaya başladı. Bu birliktelik, yeni fikirlerin ve projelerin oluşmasına da önayak olmuştur. İki ekibin ortak çalışması sonucu 2023 yılı içinde başvurusu tamamlanacak bir Horizon programı projesi daha ortaya çıkmıştır. Bu proje e-ticaret alanında başlatılan Etikos projesinin üzerine doğal dil işleme ve generative AI özelliklerinin eklenerek daha farklı sektörlere aktarılmasını kapsayacaktır. 2023 yılında gerçekleştirilen çalışmalar: 2023 yılında, merkezimizde yürütülen projelerin Ar-Ge niteliği yüksek, yenilikçi ve rutin olmayan özellikler taşımasına özen gösterilmiştir. Bu doğrultuda, çeşitli teknolojik yenilikler ve çözüm önerileri sunan projeler geliştirilmiş ve uygulanmıştır. TÜBİTAK tarafından desteklenmeye hak kazanan projemiz 2023 yılının mart ayında uygulamaya başlanmış ve 31.08.2024 tarihine kadar geliştirme süreçleri devam edecektir.",
  "char_len": 1009,
  "sentence_count": 6
}