{
  "source_file": "report2.txt",
  "category": "ozel",
  "chunk_index": 74,
  "chunk_text": "Firmamızın kuruluşundan bu yana katıldığı programlar ve aldığı ödüller aşağıda listelenmiştir: * Hayal Et Yarışması - 2015: Vodafone ve Boğaziçi Üniversitesi’nin desteklediği Hayal Et yarışmasında kişiselleştirme ürünü projemiz ile birinci seçildik ve yarışma sonucunda Boğaziçi Teknopark içinde bir yıllık ofis kullanım hakkı kazandık, burası firmanın ilk ofisi olmuştur. * Innogate Programı - 2015: Türkiye’deki yazılım firmalarının Amerika pazarına açılmasını sağlamak amacı güden bu program her sene yüzlerce başvuru arasından 8-10 arası firma seçmekte ve 3 aylık pazar ve rakip analizi sonrasında bir aylık Amerika programı uygulamaktadır. Türk yazılım dünyasının dev firmaları arasında programa kabul edilmek ve Amerika pazarında 1 aylık geri bildirim toplamak firmamızın şu anki ürünlerinin ve AR-GE projelerinin gelişmesinde çok önemli rol oynadı. (Programın eski adı İtügate, sonra Innogate olarak değiştirildi) *Startupbootcamp İstanbul- 2015: Dünyanın önde gelen hızlandırma programlarından Startupbootcamp’ın Istanbul ayağında kalılımcılar arasında birinci seçilerek 4 aylık bir kuluçka süreci geçirdik.",
  "char_len": 1115,
  "sentence_count": 2
}